(1/1)
ϨⲞⲘⲞⲒⲰⲤ ⲞⲨϨⲞⲘⲞⲖⲒⲀ Ⲉ ⲀϤⲦⲀⲨⲞⲤ
(1/2)
ϨⲚ̅ ⲔⲰⲤⲦⲀⲚⲦⲒⲚⲞⲨⲠⲞⲖⲒⲤ ϨⲚ̅ ⲦⲈⲔⲔⲖⲎ‐
(1/3)
ⲤⲒⲀ Ⲛ ⲀⲚⲐⲈⲘⲒⲞⲤ Ⲛ̅ϬⲒ ⲠⲢⲞⲔⲖⲞⲤ ⲠⲈⲠⲒ‐
(1/4)
ⲤⲔⲞⲠⲞⲤ Ⲛ̅ ⲔⲨⲌⲒⲔⲞⲤ ϨⲚ̅ ⲦⲔⲨⲢⲒⲀⲔⲎ Ⲙ̅
(1/5)
Ⲡ ⲂⲰⲖ Ⲉ ⲂⲞⲖ· ϨⲘ̅ Ⲡ ⲦⲢⲈ ⲨⲐⲘ̅ⲤⲞϤ
(1/6)
ⲈϪⲚ̅ ⲦⲔⲀⲐⲈⲆⲢⲀ Ⲛ Ⲧ̅ⲘⲚ̅Ⲧ̅ⲀⲢⲬⲎⲈⲠⲒⲤⲔⲞ‐
(1/7)
ⲠⲞⲤ ⲈϤⲘ̅ⲘⲀⲨ Ⲛ̅ϬⲒ ⲚⲈⲤⲦⲞⲢⲒⲞⲤ ⲠϨⲀⲒ‐
(1/8)
ⲢⲈⲦⲒⲔⲞⲤ·
(1/9)
◈ — ◈ — ◈ :
(1/10)
[Fol. 116a col. 2] Ⲙⲁⲣⲉ ⲧⲉϣⲡⲏⲣⲉ ⲙ̅ⲡϣⲁ̅ ⲙ̅ ⲡⲉⲛⲥⲱⲧⲏⲣ ϫⲣⲟ̅ ⲉ
(1/11)
ⲛⲉⲛϣⲁϫⲉ· ⲙⲁⲣⲉⲥ ϭⲱϫⲃ̅ ⲛ̅ϭⲓ ⲧⲙⲛ̅ⲧⲣⲉϥϫⲉ ⲛⲟϭ ⲛ̅
(1/12)
ϣⲁϫⲉ ⲙ̅ ⲡⲉⲛⲗⲁⲥ ⲛ̅ ⲛⲁϩⲣⲛ̅ ⲧⲉⲓ̈ ϣⲡⲏⲣⲉ ⲙ̅ ⲡⲟⲟⲩ·
(1/13)
ⲉ ⲃⲟⲗ ϫⲉ ⲥⲛⲁϣⲡⲱϩ ⲁⲛ ⲉ ⲡϣⲓ ⲛ ⲛ̅ⲧⲁϣⲉ ⲟⲉⲓϣ ⲛ̅
(1/14)
ⲧⲙⲛ̅ⲧ̅ ⲣⲉϥⲣ̅ ⲡ ⲉⲧ ⲛⲁⲛⲟⲩϥ ⲙ̅ⲡⲉ ⲛⲧⲁⲩⲥ⳨ⲟ̅ⲩ̅ ⲙ̅ⲙⲟϥ
(1/15)
ϩⲁ ⲣⲟⲛ· ⲕⲁⲧⲁ ⲡⲉⲥⲙ̅ϣⲁ̅· ⲁϣ ⲅⲁⲣ ⲡⲉ ⲡϩⲱⲃ ⲉⲛⲧ
(1/16)
[Fol. 116b col. 1] ⲁϥϣⲱⲡⲉ ⲛ̅ ⲧⲉⲓ̈ ϩⲉ ϫⲓⲛ ⲛ ⲉⲛⲉϩ· ⲛ̅ ⲑⲉ | ⲙ̅ ⲡⲉⲧ
(1/17)
ⲛ̅ⲛⲁⲩ ⲉ ⲣⲟϥ· ⲧⲉⲛⲟⲩ ϩⲛ̅ ⲟⲩⲡⲓⲥⲧⲓⲥ· ⲛ̅ⲧⲁ ⲁϣ ⲛ̅
(1/18)
ⲛⲟⲩⲥ ⲙⲉⲉⲩⲉⲉ ⲟⲛ ⲛ̅ ⲧⲉⲓ ϩⲉ ⲉⲛⲉϩ· ⲏ̅ ⲛ̅ⲧⲁ ⲁϣ ⲛ̅
(1/19)
ⲗⲟⲅⲓⲥⲙⲟⲥ ⲙⲟⲕⲙⲉⲕ ⲉ ⲣⲟϥ ⲉⲛⲉϩ·
(1/20)
Ⲏ̅ ⲁϣ ⲡⲉ ⲡϩⲏⲧ̅ ⲉⲛⲧ ⲁϥⲡⲗⲁⲥⲥⲉ ⲙ̅ⲙⲟϥ· ⲏ̅ ⲁϣ
(2/1)
ⲡⲉ ⲡϣⲁϫⲉ ⲉⲛⲧ ⲁϥϫⲟⲟϥ· ⲏ̅ ⲡⲃⲁⲗ ⲉⲛⲧ ⲁϥⲛⲁⲩ ⲉ
(2/2)
ⲣⲟϥ· ⲏ̅ ⲡⲙⲁⲁϫⲉ ⲉⲛⲧ ⲁϥⲥⲱⲧⲙ̅ ⲉ ⲧⲉⲓ̈ ⲥⲙⲏ̅ ⲛ̅ ϣⲡⲏⲣⲉ
(2/3)
ⲛ̅ ⲧⲉⲓ̈ ⲙⲉ̅· ⲉⲧⲉ ⲡⲁⲓ̈ ⲡⲉ ⲡⲉⲭ̅ⲥ̅ ⲉⲛⲧⲁϥϫⲓ ⲥⲁⲣⲝ̅ ϩⲛ̅
(2/4)
ⲟⲩⲙⲉ̅· ⲉ ⲁϥⲭⲁⲣⲓⲍⲉ ⲛⲁⲛ ⲙ̅ ⲡⲱⲛϩ̅· ⲙ̅|ⲡⲉ ⲡⲣⲏ̅ [Fol. 116b col. 2]
(2/5)
ⲛⲁⲩ ⲉ ⲡⲇⲓⲁⲃⲟⲗⲟⲥ ⲉⲛⲉϩ ⲉⲩⲥⲧⲏⲗⲓⲟⲩⲉ ⲙ̅ⲙⲟϥ ϩⲓϫⲙ̅
(2/6)
ⲡϣⲉ̅ ϩⲁ ⲣⲟⲛ· ϩⲓϫⲙ̅ ⲡⲉⲥ⳨ⲟ̅ⲥ̅·
(2/7)
Ⲟⲩⲇⲉ ⲙ̅ⲡ ϥ̅ⲛⲁⲩ ⲉ ⲣⲟϥ ⲉϥϣⲱⲡ̅ ⲛ̅ ⲧⲉⲛⲫⲩⲥⲓⲥ ϩⲁ
(2/8)
ⲡⲥⲁϩⲟⲩ· ⲟⲩⲇⲉ ⲙ̅ⲡ ⲟⲩⲧⲁⲁϥ ⲉ ⲃⲟⲗ ⲉⲛⲉϩ· ⲉ ⲧⲣⲉ
(2/9)
ϥⲥⲱⲧⲉ ⲙ̅ ⲡⲕⲟⲥⲙⲟⲥ ϩⲁ ⲙⲁⲁⲃ ⲛ̅ ϩⲁⲧ̅· ⲟⲩⲇⲉ ⲙ̅ⲡⲉ
(2/10)
ⲡⲁⲑⲟⲥ· ⲏ̅ ⲙⲟⲩ ⲛ̅ⲧⲟϥ ⲛ̅ ⲁⲧ ⲛⲟⲃⲉ ϣⲱⲡⲉ ⲉⲛⲉϩ ⲙ̅
(2/11)
ⲙⲁ̅ ⲛ̅ ⲟⲩⲱⲧϩ̅ ⲙ̅ ⲡⲛⲟⲃⲉ· | ⲟⲩⲇⲉ ⲙ̅ⲡ ⲟⲩϭⲁⲓ̈ⲟ̅ ⲉ ⲃⲟⲗ [Fol. 117a col. 1 ⲕ̅ⲉ̅]
(2/12)
ⲙ̅ ⲡⲧⲏⲣⲁⲛⲟⲥ ⲉⲛⲉϩ ϫⲉ ⲟⲩ ⲁⲧ ⲉⲓ̈ⲱⲧ ⲡⲉ ⲕⲁⲧⲁ ⲥⲁⲣⲝ̅·
(2/13)
ⲏ̅ ϫⲉ ⲁⲩⲁϣⲧϥ̅ ⲉ ⲡϣⲉ· ⲉ ⲧⲣⲉ ϥⲥⲉⲕ ⲟⲩⲟⲛ ⲛⲓⲙ ϣⲁⲁ
(2/14)
ⲣⲟϥ· ⲏ̅ ⲉ ϯ ⲱⲛϩ̅ ⲛⲁⲩ· ⲟⲩⲇⲉ ⲙ̅ ⲡⲉⲧⲁⲫⲟⲥ ⲛ̅ⲧⲁϥ‐
(2/15)
ϣⲱⲡ ⲉ ⲣⲟϥ ⲉⲛⲉϩ ⲛ ⲟⲩⲕⲱⲱⲛⲥ̅ ⲛ̅ ⲣⲉϥϣⲱⲗ ⲙ̅
(2/16)
ⲡⲙⲟⲩ·
(2/17)
Ⲙ̅ⲡⲉ ⲧⲡⲉ̅ ⲣ̅ ⲕⲁⲕⲉ ϩⲛ̅ ⲧⲙⲏⲏⲧⲉ ⲙ̅ⲡⲉ ϩⲟⲟⲩ ⲉⲛⲉϩ
(2/18)
ⲉⲧⲃⲉ ⲡⲉⲧ ⲙ̅ⲙⲁⲩ· ϫⲉ ⲕⲁⲥ ⲉⲛⲉⲥⲛⲁⲩ ⲉ ⲡⲉⲧⲣⲁⲙ|ⲙⲁ̅ [Fol. 117a col. 2]
(2/19)
ⲉⲛⲧ ⲁⲩⲧⲟⲗⲙⲁ̅ ⲉ ⲣⲟϥ ⲉ ϩⲟⲩⲛ ⲉ ⲡⲛⲟⲩⲧⲉ· ϩⲱⲥ
(2/20)
ⲧⲉ ⲉ ϫⲱϩ ⲉ ⲧⲉϥⲥⲁⲣⲝ̅·
(2/21)
Ⲟⲩⲇⲉ ⲙ̅ⲡⲉ ⲁⲙⲛ̅ⲧⲉ ⲥⲧⲱⲧ̅ ⲉⲧⲃⲉ ⲡⲉⲧ ⲙ̅ⲙⲁⲩ ⲡⲁⲓ̈
(2/22)
ⲉⲛⲧ ⲁϥⲟⲙⲕϥ̅· ⲟⲩⲇⲉ ⲙ̅ⲡⲉ ⲡⲕⲁϩ ⲕⲁⲗⲗⲱⲡⲓⲍⲉ ⲉⲛⲉϩ
(2/23)
ϩⲛ̅ ⲟⲩⲙ̅ϩⲁⲁⲩ· ⲛ̅ⲧⲁϥ ⲛ ⲧ̅ⲙⲛⲧ̅ ⲣⲉϥϯ ⲱⲛϩ̅· ⲙⲁⲗⲗⲟⲛ
(2/24)
ⲇⲉ ϩⲛ̅ ⲟⲩⲙϩⲁⲁⲩ ⲁⲛ ⲁⲗⲗⲁ ϩⲛ̅ ⲟⲩⲛⲩⲙⲫⲱⲛ· ⲙ̅ⲡ
(2/25)
ϥ̅ⲧⲁⲕⲟ̅ ⲅⲁⲣ ⲛ̅ϭⲓ ⲡ ⲉⲛⲧ ⲁⲩⲧⲟⲙⲥϥ̅ ⲛ̅ ϩⲏⲏⲧϥ̅: ⲁⲗ|
(2/26)
ⲗⲁ ⲛ̅ⲧⲁϥϣⲱⲡⲉ ⲛ̅ ⲛⲩⲙⲫⲓⲟⲥ ⲛ̅ϭⲓ ⲡ ⲉⲛⲧ ⲁϥⲃⲱⲕ ⲉ [Fol. 117b col. 1]
(2/27)
ⲡⲉⲥⲏⲧ̅·
(2/28)
Ⲙ̅ⲡ ⲟⲩϫⲡⲉ ⲗⲁⲁⲩ ⲙ̅ ⲫⲩⲥⲓⲥ ⲉⲛⲉϩ ⲉ ⲁϥⲣ̅ ϣⲟⲙⲛⲧ̅
(2/29)
ⲛ̅ ϩⲟⲟⲩ ⲙⲛ̅ ϣⲟⲙⲧⲉ ⲛ ⲟⲩϣⲏ̅ ϩⲙ̅ ⲡⲕⲁϩ· ⲁⲩⲱ
(2/30)
ⲁϥⲧⲱⲟⲩⲛ· ⲉⲙⲏⲧⲧⲉⲓ ⲉ ⲡ ⲉⲛⲧ ⲁϥⲡⲗⲁⲥⲥⲉ ⲙⲁⲩⲁⲁϥ
(2/31)
ϩⲛ̅ ϩⲏⲧⲥ̅ ⲛ ⲧ̅ⲡⲁⲣⲑⲉⲛⲟⲥ ⲛ ⲟⲩⲣ̅ⲡⲉ̅ ⲙ̅ ⲡⲉϥⲥⲱⲙⲁ̅ ⲕⲁⲧⲁ
(2/32)
ⲑⲉ ⲉⲧ ϥ̅ⲥⲟⲟⲩⲛ ⲉⲛⲧⲟϥ ⲡ ⲉⲛⲧ ⲁϥⲧⲱⲟⲩⲛ ϩⲙ̅ ⲡⲙⲉϩ
(2/33)
ϣⲟⲙⲛ̅ⲧ̅ ⲛ̅ ϩⲟⲟⲩ·
(2/34)
Ⲉ ⲁϥⲧⲟⲩⲛⲉⲥ ⲡⲉⲣⲡⲉ̅ ⲉⲛⲧ ⲁϥϥⲟⲗϥ̅ ⲉ ⲃⲟⲗ ⲉ|ⲃⲟⲗ [Fol. 117b col. 2]
(3/1)
ⲉϩⲛⲁϥ ϩⲓⲧⲙ̅ ⲡⲙⲟⲩ· ⲉ ⲁϥⲟⲩⲱⲛϩ̅ ⲉ ⲃⲟⲗ ⲛ̅ ⲧⲁ‐
(3/2)
ⲛⲁⲥⲧⲁⲥⲓⲥ ϩⲓⲧⲛ̅ ⲧⲛⲁⲁⲕⲉ ⲛ ⲧ̅ⲡⲁⲣⲑⲉⲛⲟⲥ·
(3/3)
Ϩⲙ̅ ⲡⲉⲓ ⲙⲁ ⲙⲉⲛ ⲉϣⲁⲣⲉ ⲡⲉⲭⲣⲟⲛⲟⲥ ⲧⲁϩⲉ ⲡⲉϫⲡⲟ̅·
(3/4)
ⲙ̅ ⲡⲉⲓ̈ ⲙⲁ ⲇⲉ ϩⲱⲱϥ ⲡⲉⲧ ϭⲙ̅ϭⲟⲙ ⲡⲉⲧ ⲧⲁϣⲉ ⲟⲉⲓϣ
(3/5)
ϩⲛ̅ ⲟⲩϭⲉⲡⲏ̅· ⲙ̅ⲡⲉ ⲗⲁⲁⲩ ⲛ̅ ϩⲓⲉⲓⲃ ⲉ ⲁⲩⲧⲁⲗⲟϥ ⲉϫⲙ̅
(3/6)
ⲡⲉⲑⲩⲥⲓⲁⲥⲧⲏⲣⲓⲟⲛ̅· ϥⲓ ⲙ̅ ⲡⲛⲟⲃⲉ ⲙ̅ ⲡⲕⲟⲥⲙⲟⲥ· ⲉ‐
(3/7)
[Fol. 118a col. 1 ⲕ̅ⲍ̅] ⲙⲏⲧⲧⲉⲓ̅ ⲉ ⲡⲉⲟⲩⲟⲉⲓϣ | ⲉⲛⲧ ⲁ ⲡⲛⲟⲩⲧⲉ ϫⲓ ⲙⲟⲣⲫⲏ̅ ⲛ̅
(3/8)
ϩⲙ̅ϩⲁⲗ·
(3/9)
Ⲁⲩⲱ ⲁϥⲡⲗⲁⲥⲥⲉ ⲙ̅ ⲡⲥⲱⲙⲁ̅ ⲛ ⲁⲧ ϣⲁϫⲉ ⲉ ⲣⲟϥ·
(3/10)
ⲁϥⲧⲁⲁϥ ϩⲓⲱⲱϥ· ⲡⲁⲓ̈ ⲇⲉ ⲧⲉϥⲥⲁⲣⲝ̅ ⲙⲉⲛ ⲡⲉ ⲡⲱⲛϩ̅·
(3/11)
ⲡⲉϥⲥⲛⲟϥ ⲇⲉ ⲡⲉ ⲡⲥⲱⲧⲉ· ⲡⲉⲡⲛⲁ̅ ⲇⲉ ⲡⲉ ⲧⲉ ⲥⲫⲣⲁⲅⲓⲥ·
(3/12)
ⲧⲉⲫⲩⲥⲓⲥ ⲇⲉ ⲙ̅ ⲡⲛⲟⲩⲧⲉ ⲙⲛ̅ ⲧⲥ̅ⲁⲣⲭⲏ̅· ⲕⲁⲗⲱⲥ ⲟⲩⲛ
(3/13)
ⲁϥϫⲟⲟⲥ ⲛ̅ϭⲓ ⲡⲙⲁⲅⲁⲣⲓⲟⲥ ⲡⲁⲩⲗⲟⲥ ϫⲉ ⲁⲛ ⲁⲣⲭⲁⲓⲟⲛ
(3/14)
[Fol. 118a col. 2] ⲟⲩⲉⲓ̈ⲛⲉ· ⲉⲓⲥ ϩⲏⲏⲧⲉ | ⲁ ϩⲉⲛ ⲃⲣ̅ⲣⲉ ϣⲱⲡⲉ· ⲧⲁⲓ̈ ⲧⲉ
(3/15)
ⲑⲉ ⲛ̅ⲧⲁ ⲡⲉ ⲛⲧⲁϥⲉⲓ̈ ⲉ ⲡⲉⲥⲏⲧ̅ ⲉ ⲃⲟⲗ ⲛ̅ ϩⲏⲧⲥ̅ ⲥⲙⲟⲩ
(3/16)
ⲉ ⲧⲉⲛϭⲓⲛⲃⲱⲕ ⲉ ϩⲣⲁⲓ̈· ⲟⲩⲕⲁϩ ⲛ̅ ⲃⲣ̅ⲣⲉ· ⲡⲁⲓ̈ ⲉⲛⲧⲁ
(3/17)
ⲡⲉ ⲛⲧⲁⲩⲕⲁⲁϥ ϩⲛ̅ ⲟⲩⲟⲙϥ̅ ⲧⲃ̅ⲃⲟϥ ϩⲓⲧ̅ⲛ̅ ⲧⲥⲁⲣⲝ̅ ⲉⲛⲧ
(3/18)
ⲁⲩϫⲧⲟⲥ ⲛ̅ ϩⲏⲧϥ̅·
(3/19)
Ⲟⲩⲑⲁⲗⲁⲥⲥⲁ ⲛ̅ ⲃⲣ̅ⲣⲉ ⲉⲥϩⲗⲟⲩⲗⲱⲟⲩ· ⲏ̅ ⲉⲥϫⲟⲥⲉ·
(3/20)
ⲉⲙ ⲡⲉⲧⲁϭ ⲥⲉ ⲛ̅ ⲣⲱⲙⲉ ⲛ̅ ⲥⲁⲣⲝ̅ ⲙⲟⲟϣⲉ ϩⲓ ϫⲱⲥ·
(3/21)
[Fol. 118b col. 1] ⲟⲩⲇⲉ ⲙ̅ⲡ ⲟⲩⲟⲣ̅|ϣⲟⲥ ϩⲓⲧⲙ̅ ⲡⲛⲟⲃⲉ· ⲟⲩⲃⲓⲟⲥ ⲛ̅ ⲃⲣ̅ⲣⲉ·
(3/22)
ⲡⲁⲓ̈ ⲉⲛⲧ ⲁϥⲧⲣⲉ ⲡ̅ⲡⲟⲗⲉⲙⲟⲥ ⲗⲟ̅ ⲟⲩⲃⲏϥ· ⲁϥⲙⲁϩϥ̅
(3/23)
ⲉ ⲁϥϫⲟⲕϥ̅ ⲉ ⲃⲟⲗ ϩⲛ̅ ⲟⲩⲉⲓ̈ⲣⲏⲛⲏ· ⲟⲩⲙⲛ̅ⲧ̅ⲣⲱⲙⲉ ⲛ̅
(3/24)
ⲃⲣ̅ⲣⲉ· ⲧⲁⲓ̈ ⲉⲛⲧ ⲁϥϫⲟⲕⲙⲉⲥ ⲉ ⲁϥⲉⲓ̈ⲁⲁⲥ ⲉ ⲃⲟⲗ ϩⲛ̅
(3/25)
ⲟⲩⲙⲟⲟⲩ·
(3/26)
Ⲉ ⲁϥⲟⲩⲟⲧϩⲥ̅ ⲛ̅ ⲕⲉ ⲥⲟⲡ̅ ϩⲙ̅ ⲡⲕⲱϩⲧ̅ ⲙ̅ ⲡⲉⲡⲛ̅ⲁ̅
(3/27)
ⲉⲧ ⲟⲩⲁⲁⲃ· ⲟⲩϣⲙ̅ϣⲉ ⲛ̅ ⲃⲣ̅ⲣⲉ· ⲟⲩⲕⲉⲧⲧⲉⲓ ⲅⲁⲣ ⲙⲛ̅
(3/28)
[Fol. 118b col. 2] ⲥⲟⲩⲥⲟⲟⲩϣⲉ ⲅⲁⲣ ⲛ̅ ⲕⲉ ⲥⲟⲡ̅ ⲟⲩⲇⲉ ⲥⲃ̅ⲃⲉ· | ⲁⲗⲗⲁ
(3/29)
ⲉⲩϣⲙ̅ϣⲉ ϩⲛ̅ ⲟⲩⲡⲓⲥⲧⲓⲥ· ⲉⲩϯⲉⲟⲟⲩ ϩⲛ̅ ⲟⲩⲟⲩⲥⲓⲁ ⲛ̅
(3/30)
ⲟⲩⲱⲧ̅· ⲛ̅ ϣⲟⲙⲧⲉ ⲛ̅ ϩⲩⲡⲟⲥⲧⲁⲥⲓⲥ·
(3/31)
Ⲛⲁⲓ̈ ⲛⲉ ⲧϥ̅ⲧⲁϣⲉ ⲟⲉⲓϣ ⲙ̅ⲙⲟϥ ⲛⲁⲛ ⲛ̅ϭⲓ ⲡⲉⲡⲣⲟ‐
(3/32)
ⲫⲏⲧⲏⲥ ⲉϥϫⲱ ⲙ̅ⲙⲟⲥ ϫⲉ ϩⲙ̅ ⲡⲉϩⲟⲟⲩ ⲉⲧⲙ̅ⲙⲁⲩ
(3/33)
ⲡⲛⲟⲩⲧⲉ ⲛⲁⲟⲩⲱⲛϩ̅ ⲉ ⲃⲟⲗ ⲛ̅ ⲟⲩϣⲟϫⲛⲉ ⲙⲛ̅ ⲟⲩⲉⲟⲟⲩ
(3/34)
ϩⲓϫⲙ̅ ⲡⲕⲁϩ· ϩⲛ̅ ⲁϣ ⲛ̅ ϩⲟⲟⲩ ⲁϫⲓⲥ ⲉ ⲣⲟⲛ ⲱ̅
(4/1)
ⲡⲉⲡⲣⲟⲫⲏⲧⲏⲥ· ϩⲙ̅ ⲡⲉ | ϩⲟⲟⲩ ⲡⲉϫⲁϥ ⲉⲧ ⲉⲣⲉ [Fol. 119a col. 1 ⲕ̅ⲑ̅]
(4/2)
ⲡⲛⲟⲩⲧⲉ ⲉⲧ ⲛ̅ ⲧⲡⲉ ⲙ̅ ⲫⲩⲥⲓⲥ ⲛⲓⲙ ⲛⲁϫⲓ ⲥⲁⲣⲝ̅ ⲉ
(4/3)
ⲃⲟⲗ ϩⲛ̅ ⲟⲩ ⲥϩⲓⲙⲉ ⲕⲁⲧⲁ ⲑⲉ ⲉⲧ ϥ̅ⲥⲟⲟⲩⲛ ⲛ̅ⲧⲟϥ
(4/4)
ⲙ̅ⲙⲟⲥ·
(4/5)
Ⲛⲥ̅ ϫⲡⲟ̅ ⲛ̅ϭⲓ ⲧⲡⲁⲣⲑⲉⲛⲟⲥ ⲙ̅ ⲡⲙⲏⲥⲧⲏⲣⲓⲟⲛ ⲛ ⲁⲧ
(4/6)
ϣⲁϫⲉ ⲉ ⲣⲟϥ· ⲁϫⲛ̅ ϩⲟⲟⲩⲧ· ⲟⲩⲣⲱⲙⲉ ⲙ̅ ⲙⲁⲓ̈ ⲣⲱⲙⲉ
(4/7)
ⲉⲙ ⲉϥϣⲓⲃⲉ· ⲉ ⲁϥⲧⲣⲉ ⲡⲙⲟⲩ ⲕⲁ ⲃⲟⲗ ⲙ̅ⲙⲟⲓ̈· ⲡⲁⲓ̈
(4/8)
ⲉⲛⲧⲁϥⲟⲙⲕⲧ̅ ⲉⲛϯ ⲥⲟⲟⲩⲛ ⲁⲛ· ⲉⲁ | ⲡⲉϥⲧⲁⲫⲟⲥ ϣⲱⲡⲉ [Fol. 119a col. 2]
(4/9)
ⲛ̅ ⲑⲩⲥⲁⲩⲣⲟⲥ ⲛ̅ ⲧⲁⲛⲁⲥⲧⲁⲥⲓⲥ· ⲁⲩⲱ ⲧⲁⲓⲭⲙⲁⲗⲱⲥⲓⲁ
(4/10)
ⲙ̅ ⲡⲣⲱⲙⲉ· ⲁϥ ⲧⲣⲉ ⲥ ⲣ̅ ⲙⲁⲁⲩ ⲛ̅ ⲧⲁⲉⲗⲉⲩⲑⲉⲣⲓⲁ
(4/11)
ⲁⲩⲱ ⲁϩⲣⲟⲓ̈ ⲉⲓ̈ⲧⲁϣⲟ̅ ⲙ̅ ⲡϣⲁϫⲉ· ⲡ̅ⲡⲁⲑⲟⲥ ⲙⲉⲛ ⲡⲁ
(4/12)
ⲧⲥⲁⲣⲝ̅ ⲡⲉ· ⲡⲉⲕⲣⲁⲧⲟⲥ ⲇⲉ ⲡⲁ ⲧⲙⲛⲧ̅ⲛⲟⲩⲧⲉ ⲡⲉ·
(4/13)
Ⲁⲗⲗⲁ ⲁϫⲓⲥ ⲉ ⲣⲟⲛ ⲱ̅ ⲡⲉⲡⲣⲟⲫⲏⲧⲏⲥ ϫⲉ ⲉⲣⲉ
(4/14)
ⲡⲛⲟⲩⲧⲉ ⲛⲁⲟⲩⲱⲛϩ̅ ⲉ ⲃⲟⲗ ⲛⲁϣ ⲛ̅ ϩⲉ ϩⲓϫⲙ̅ ⲡⲕⲁϩ: |
(4/15)
ⲁⲣⲁ ⲭⲱⲣⲓⲥ ⲧⲙⲛⲧ̅ⲣⲱⲙⲉ· ⲁⲣⲁ̅ ⲭⲱⲣⲓⲥ ⲧⲥⲁⲣⲝ̅· [Fol. 119b col. 1]
(4/16)
Ⲃⲱⲕ ⲛⲁⲕ ⲱ̅ ⲡϩⲁⲓⲣⲉⲧⲓⲕⲟⲥ ⲙ̅ⲡⲣ̅ ⲧⲁⲩ ⲉ ⲡⲁⲓ̈
(4/17)
ⲉⲓ̈ϣⲁϫⲉ ⲉ ⲣⲟⲕ ⲁⲛ ⲱ̅ ⲡⲉⲡⲣⲟⲫⲏⲧⲏⲥ ⲉⲛⲉ ⲛⲧⲁϥⲟⲩⲱ‐
(4/18)
ⲛϩ̅ ⲅⲁⲣ ⲉ ⲃⲟⲗ ⲭⲱⲣⲓⲥ ⲧⲁⲓ̈ ⲉⲓ̈ϣⲁϫⲉ ⲉ ⲧⲥⲁⲣⲝ̅· ⲱ̅
(4/19)
ⲡⲣⲉϥⲧⲟⲕⲙⲁⲧⲓⲍⲉ ⲛ̅ ⲃⲣ̅ⲣⲉ· ⲁⲩⲱ ⲉⲧ ϣⲟⲩⲉⲓⲧ̅·
(4/20)
Ⲡⲉⲕϩⲟ̅ ⲏ̅ ⲛⲉⲕⲃⲁⲗ ⲛⲁϣϥⲓ ⲁⲛ ϩⲁ ⲛⲉϥⲁⲕⲧⲓⲛ·
(4/21)
ⲡⲥⲱⲛⲧ̅ ⲛⲁϣϩⲱⲃⲥ̅ ⲁⲛ ⲛ̅ ⲧⲉⲫⲩⲥⲓⲥ· ⲡⲇⲓⲁⲃⲟⲗⲟⲥ |
(4/22)
ⲛⲁϣϯ ⲙ̅ ⲡⲉϥ ⲛ̅ ⲟⲩⲟⲉⲓ̈ ⲉ ⲣⲟϥ ⲁⲛ ⲉ ⲙⲓϣⲉ ⲛⲙ̅ⲙⲁϥ· [Fol. 119b col. 2]
(4/23)
ϥ̅ⲥⲧⲱⲧ̅ ⲅⲁⲣ ϩⲏⲧϥ̅ ⲙ̅ ⲡⲣⲉϥⲥⲱⲛⲧ̅· ⲡⲙⲟⲩ ⲛⲁϣⲧⲟⲗⲙⲁ
(4/24)
ⲁⲛ ⲉⲱⲙⲕ̅ ⲛ̅ ⲧⲉⲫⲩⲥⲓⲥ ⲛⲧ̅ ⲙⲛ̅ⲧ̅ⲛⲟⲩⲧⲉ ⲛ ⲁⲧ ⲧⲁⲕⲟ̅·
(4/25)
ⲁⲙⲛ̅ⲧⲉ ⲟ̅ ⲛ̅ ϩⲟⲧⲉ ϩⲏⲧϥ̅ ⲙ̅ ⲡⲛⲟⲩⲧⲉ ⲉϥⲕⲏ ⲕⲁ ϩⲏⲩ
(4/26)
ⲛ ⲧ̅ⲥⲁⲣⲝ̅·
(4/27)
Ⲡⲉⲧⲉ ⲙ ⲁⲣⲉ ⲛ̅ ⲥⲉⲣⲁⲫⲓⲛ ⲅⲁⲣ ⲛⲁⲩ ⲉ ⲣⲟϥ· ⲛ
(4/28)
ⲁϣ ⲛ̅ ϩⲉ ⲙⲛ̅ⲧⲉ ⲛⲁ[ⲥ]ⲧⲱⲧ̅ ϩⲏⲧϥ̅ ⲁⲛ· ⲁⲗⲗⲁ ⲧⲉⲭⲣⲓⲁ
(4/29)
ⲧⲉ ⲛ ⲟⲩ|ⲕⲁⲗⲩⲙⲁ ⲛ̅ ⲧⲉⲫⲩⲥⲓⲥ ⲙ̅ ⲡⲛⲟⲩⲧⲉ· ⲉ ⲧⲣⲉ [Fol. 120a col. 1 ⲗ̅ⲁ̅]
(4/30)
ϥϩⲱⲃⲥ̅ ⲁⲛ ⲛ̅ⲧⲉⲧ ⲙ̅ⲙⲁⲩ· ⲉⲓ̈ϣⲁϫⲉ ⲉ ⲧⲉⲫⲩⲥⲓⲥ ⲛ
(4/31)
ⲧ̅ⲙⲛⲧ̅ⲛⲟⲩⲧⲉ ⲛ ⲁⲧ ⲧⲁⲕⲟ̅·
(4/32)
Ⲁⲗⲗⲁ ⲉ ⲧⲣⲉ ⲛ̅ⲡⲗⲏⲥⲥⲉ ⲛ̅ⲧⲟϥ ⲉϫⲛ̅ ⲧⲉϥⲑⲉⲱⲣⲓⲁ·
(4/33)
ⲟⲩⲕⲁⲗⲩⲙⲁ ⲁⲛ ⲡⲉ ⲛ̅ ⲑⲉ ⲙ̅ ⲡⲁⲙⲱⲩ̈ⲥⲏⲥ ⲟⲩϩⲃⲥ̅ ⲅⲁⲣ
(4/34)
ⲛ̅ ⲕⲁⲕⲉ ⲛ̅ⲧⲉ ⲧⲙⲛⲧ̅ ⲁⲧ ⲥⲟⲟⲩⲛ ⲡⲉ ⲡ ⲉⲧ ⲙ̅ⲙⲁⲩ·
(5/1)
Ⲟⲩⲕⲁⲧⲁⲡⲉⲧⲁⲥⲙⲁ ⲡⲉ ⲁⲛ ⲛ̅ ϩⲁⲣⲉⲓⲟⲡⲉ· ⲡⲉϥⲥⲁ̅
(5/2)
[Fol. 120a col. 2] ⲅⲁⲣ | ⲟⲩ ⲉ ⲃⲟⲗ ⲡⲉ ϩⲛ̅ ϩⲉⲛⲁⲩⲉⲓ̈ⲛⲁⲩⲁⲛ· ⲟⲩϩⲓⲗⲁ‐
(5/3)
ⲥⲧⲏⲣⲓⲟⲛ ⲁⲛ ⲡⲉ ⲉϥⲗⲁⲗⲱⲟⲩ ⲛ̅ ⲛⲟⲩⲃ· ⲡⲉϥⲥⲁ̅ ⲅⲁⲣ
(5/4)
ⲟⲩ ⲉ ⲃⲟⲗ ⲡⲉ ϩⲛ̅ ⲟⲩϩⲏⲗⲏ· ⲟⲩⲭⲉⲣⲟⲩⲃⲓⲛ ⲅⲁⲣ ⲁⲛ
(5/5)
ⲙ̅ ⲙⲟⲩⲛⲅ̅ ⲛ̅ ϭⲓϫ ⲛ̅ ⲣⲱⲙⲉ· ⲟⲩϣⲡⲏⲣⲉ ⲅⲁⲣ ⲧⲉ
(5/6)
ⲧⲉϥⲧⲉⲭⲛⲏ̅·
(5/7)
Ⲁⲗⲗⲁ ⲧⲉⲭⲣⲓⲁ ⲧⲉ ⲛ̅ ⲟⲩϩⲃ̅ⲥⲱ̅ ⲛⲉⲥⲟⲟⲩ ϫⲉ ⲕⲁⲥ
(5/8)
ⲉϥⲉϭⲱⲣϭ̅ ⲛ̅ ϩⲏⲧⲥ̅ ⲉ ⲡⲟⲩⲱⲛϣ̅ ⲛ ⲟⲩⲁⲙ ⲣⲱⲙⲉ· ⲁⲗⲗⲁ
(5/9)
[Fol. 120b col. 1 ⲗ̅ⲅ̅ (sic)] ⲁϥⲃⲱⲕ ⲟⲛ ⲉϫⲛ̅ ⲛⲁ ϣⲁϫⲉ | ⲛ̅ϭⲓ ⲡⲓⲟⲩⲇⲁⲓ ⲛ̅ ⲃⲣ̅ⲣⲉ·
(5/10)
ⲁⲩⲱ ϥ̅ⲥⲱⲃⲉ ⲛ̅ⲥⲁ ⲧⲙⲛⲧ̅ⲛⲟϭ ⲙ̅ ⲡϣⲁϫⲉ ⲙ̅ ⲡⲉⲡⲣⲟ‐
(5/11)
ⲫⲏⲧⲏⲥ ⲉϥⲙⲓϣⲉ ⲙⲛ̅ ⲡⲉⲡ̅ⲛ̅ⲁ̅ ⲉⲧ ⲟⲩⲁⲁⲃ· ⲁⲩⲱ ⲟⲩ ⲡ
(5/12)
ⲉⲧ ϥ̅ϫⲱ ⲙ̅ⲙⲟϥ· ⲁⲛⲟⲕ ϯⲡⲓⲥⲧⲉⲩⲉ ⲁⲛ ϫⲉ ⲁ ⲡⲛⲟⲩⲧⲉ
(5/13)
ⲟⲩⲱⲛϩ̅ ⲉ ⲃⲟⲗ ϩⲓϫⲙ̅ ⲡⲕⲁϩ· ⲉⲁ ⲡⲉⲧⲉ ⲙⲛ̅ ⲧϥ̅ⲥⲭⲏⲙⲁ
(5/14)
ϫⲓ ⲙⲟⲣⲫⲏ ϩⲙ̅ ⲡⲓⲛⲉ (sic) ⲙ̅ ⲡⲣⲱⲙⲉ·
(5/15)
Ⲁⲗⲗⲁ ⲉϣϫⲉ ⲕⲥⲱⲃⲉ ⲛ̅ⲥⲁ ⲡⲛⲟⲙⲟⲥ ⲱ̅ ⲡⲓⲟⲩⲇⲁⲓ̈
(5/16)
ⲁⲩⲱ ⲕⲟ̅ ⲛ ⲁⲧ ⲥⲱⲧⲙ̅ ⲛ̅ⲥⲁ ⲛⲉⲡⲣⲟⲫⲏⲧⲏⲥ· ⲁⲩⲱ ⲕ̅
(5/17)
[Fol. 120b col. 2] ⲕⲁⲧⲁⲫⲣⲟⲛⲉⲓ ⲛ ⲛ̅ ⲉⲩⲁⲅⲅⲉⲗⲓⲥⲧⲏⲥ | ⲁⲩⲱ ⲕⲡⲱⲱⲛⲉ
(5/18)
ⲛ ⲛ̅ϣⲁϫⲉ ⲛ̅ ⲛⲁⲡⲟⲥⲧⲟⲗⲟⲥ· ⲟⲩⲕ ⲟⲩⲛ ⲙⲁⲣⲛ̅ ϫⲛⲉ
(5/19)
ⲛⲉⲥⲧⲟⲓⲭⲓⲟⲛ ⲛ̅ⲧⲛ̅ⲉⲓ̈ⲙⲉ ⲉ ⲃⲟⲗ ϩⲓ ⲧⲟⲟⲧⲟⲩ· ϫⲉ ⲉⲩ‐
(5/20)
ϩⲟⲙⲟⲗⲟⲅⲉⲓ ⲙ̅ ⲡϫⲟⲉⲓⲥ ⲉⲛⲧ ⲁϥⲙⲟⲩ ϩⲛ̅ ⲧⲥⲁⲣⲝ̅· ϫⲉ
(5/21)
ⲛⲓⲙ ⲡⲉ·
(5/22)
Ⲁⲩⲉⲓⲥ ⲛ̅ⲧⲛ̅ϫⲛⲟⲩ ⲡⲣⲏ ⲛ̅ ϣⲟⲣⲡ̅· ⲁϫⲓⲥ ⲉ ⲣⲟⲛ ⲱ̅
(5/23)
ⲡⲣⲏ ϫⲉ ⲉⲧⲃⲉ ⲟⲩ ⲁⲕⲥⲱⲕ ⲉ ⲣⲟⲕ ⲛ̅ ⲛⲉⲕⲁⲕⲧⲓⲛ· ⲛ̅ⲧ
(5/24)
ⲉⲣ ⲟⲩⲥ⳨ⲟ̅ⲩ̅ ⲙ̅ ⲡϫⲟⲉⲓⲥ· ⲉⲧⲃⲉ ⲟⲩ ϫⲉ ⲟⲩⲣⲱⲙⲉ ⲡⲉ
(5/25)
[Fol. 121a col. 1 ⲗ̅ⲉ̅] ⲉϥϣⲟⲩ|ⲉⲓⲧ̅ ⲡⲉ ⲡⲉ ⲛⲧⲁⲩⲥ⳨ⲟ̅ⲩ̅ ⲙ̅ⲙⲟϥ· ⲟⲩⲕ ⲟⲩⲛ
(5/26)
ⲕⲙ̅ϣⲁ̅ ⲛ ⲣ̅ ⲡⲁⲓ̈ ϩⲓⲁⲃⲉⲗ ⲡⲇⲓⲕⲁⲓⲟⲥ ⲉⲩϩⲱⲧⲃ̅
(5/27)
ⲙ̅ⲙⲟϥ·
(5/28)
Ϯⲛⲁϫⲛⲉ ⲧⲡ̅ⲉ̅ ⲟⲛ· ⲁϫⲓⲥ ⲉ ⲣⲟⲛ ⲱ̅ ⲧⲡⲉ· ϫⲉ ⲉⲧⲃⲉ
(5/29)
ⲟⲩ ⲁⲣ ϯϩⲓⲱⲱⲧⲉ ⲛ̅ ⲟⲩⲕⲁⲕⲉ ⲙ̅ ⲡⲛⲁⲩ ⲙ̅ ⲙⲉⲉⲣⲉ·
(5/30)
ⲉⲧⲃⲉ ϫⲉ ⲁ ⲛⲓ̈ⲟⲩⲇⲁⲓ̈ ⲕⲱⲱⲛⲥ̅ ⲙ̅ ⲡⲉⲥⲡⲓⲣ ⲙ̅ ⲡϫⲟⲉⲓⲥ·
(5/31)
ⲉ ⲃⲟⲗ ϫⲉ ⲟⲩⲣⲱⲙⲉ ⲉϥϣⲟⲩⲉⲓⲧ̅ ⲡⲉ ⲡ ⲉⲧ ⲟⲩⲥ⳨ⲟ̅ⲩ̅
(5/32)
[Fol. 121a col. 2] ⲙ̅ⲙⲟϥ ϩⲁⲣⲟⲛ· ⲉⲧⲃⲉ ⲟⲩ ϭⲉ ⲟⲩⲛ ⲙ̅ⲡ | ⲉⲣⲉ ⲉⲓ̈ⲙⲉ
(5/33)
ⲉⲩϩⲓⲱⲛⲉ ⲉ ⲛⲁⲃⲟⲩⲑⲁⲓ̈ ⲡⲓⲥⲣⲁⲏⲗⲓⲧⲏⲥ· ⲁϫⲓⲥ ⲉ ⲣⲟⲛ
(5/34)
ⲱ̅ ⲡⲕⲁϩ ϫⲉ ⲉⲧⲃⲉ ⲟⲩ ⲁⲕⲥⲧⲱⲧ̅ ⲉⲣⲉ ⲛⲉⲓ̈ ⲣⲉϥⲙⲓϣⲉ
(6/1)
ⲟⲩⲃⲉ ⲡⲛⲟⲩⲧⲉ ⲉⲓ̈ⲣⲉ ⲛ̅ ⲧⲉⲓ̈ ⲛⲟϭ ⲛ̅ ⲧⲟⲗⲙⲏⲣⲓⲁ· ⲉⲧⲃⲉ
(6/2)
ϫⲉ ⲟⲩⲣⲱⲙⲉ ⲉϥϣⲟⲩⲉⲓⲧ̅ ⲡ ⲉⲧ ⲟⲩⲥ⳨ⲟ̅ⲩ̅ ⲙ̅ⲙⲟϥ·
(6/3)
Ⲉⲧⲃⲉ ⲟⲩ ⲙ̅ⲡ ⲕ̅ⲥⲧⲱⲧ̅ ⲉⲕⲛⲁⲩ ⲉ ⲏⲥⲁⲓⲁⲥ ⲉⲩⲟⲩⲉⲓ̅ⲥⲉ
(6/4)
ⲙ̅ⲙⲟϥ ϩⲓⲧⲛ̅ ⲙⲁⲛⲁⲥⲥⲏ· ⲁⲗⲗⲁ ⲙⲁ ϫⲛⲉ ⲡⲣ̅ⲡⲉ̅ ϩⲱⲱϥ
(6/5)
ⲟⲛ ϫⲉ ⲁϫⲓⲥ ⲉ ⲣⲟⲛ ⲱ̅ ⲡⲣ̅ⲡⲉ ϫⲉ ⲉⲧ|ⲃⲉ ⲟⲩ ⲁ ⲡⲕⲁ‐ [Fol. 121b col. 1]
(6/6)
ⲧⲁⲡⲉⲧⲁⲥⲙⲁ ⲡⲱϩ ⲉⲩⲛⲁⲥ⳨ⲟ̅ⲩ̅ ⲙ̅ ⲡⲉⲭ̅ⲥ̅ ⲉⲧⲃⲉ ϫⲉ
(6/7)
ⲟⲩⲣⲱⲙⲉ ⲉϥϣⲟⲩⲉⲓⲧ̅ ⲡⲉ ⲛⲧⲁⲩⲥ⳨ⲟ̅ⲩ̅ ⲙ̅ⲙⲟϥ· ⲉⲧⲃⲉ
(6/8)
ⲟⲩ ⲙ̅ⲡ ⲕ̅ⲛⲁϩϥ̅ ⲛ̅ⲧ ⲉⲣ ⲟⲩⲡⲱϩⲧ̅ ⲉ ⲃⲟⲗ ϩⲛ̅ ⲧⲉⲕⲙⲏⲏⲧⲉ
(6/9)
ⲙ̅ ⲡⲉⲥⲛⲟϥ ⲛ̅ ⲍⲁⲭⲁⲣⲓⲁⲥ·
(6/10)
Ⲁⲡⲟⲗⲟⲅⲓⲍⲉ ⲛⲁⲛ ⲧⲉⲛⲟⲩ ⲱ̅ ⲧⲉⲕⲧⲏⲥⲓⲥ ⲧⲏⲣⲥ̅ ⲉⲧⲉ
(6/11)
ⲙ ⲉⲥϣⲁϫⲉ· ⲛ̅ⲧⲁⲛⲕⲏⲣⲩⲥⲥⲉ ⲁⲛ ⲡⲉϫⲁⲥ ⲛ ⲟⲩϩⲏⲃⲉ ⲙ̅
(6/12)
ⲡⲣⲉϥⲥⲱⲛⲧ̅· ⲛ ⲟⲩϣⲃⲣ̅ ϩⲙ̅ϩⲁⲗ ⲁⲛ ⲡ ⲉⲛⲧ ⲁⲩⲧⲟϭ
(6/13)
ⲛⲉϥ ⲉ ⲡⲙⲟⲩ· ⲁⲗⲗⲁ ⲛ̅ⲧⲁⲛϣⲧⲟⲣⲧⲣ̅ | ⲁⲩⲱ ⲁⲛⲥⲧⲱⲧ [Fol. 121b col. 2]
(6/14)
ⲉⲩϣⲱⲥ ⲙ̅ ⲡϫⲟⲉⲓⲥ· ⲧⲡⲉ ⲅⲁⲣ ⲱϣ ⲉ ⲃⲟⲗ ϫⲉ ⲡⲛⲟⲩⲧⲉ
(6/15)
ⲉⲛⲧ ⲁϥⲣ̅ ⲥⲁⲣⲝ̅ ⲡ ⲉⲛⲧ ⲁⲩⲥ⳨ⲟ̅ⲩ̅ ⲙ̅ⲙⲟϥ ϩⲛ̅ ⲧⲥⲁⲣⲝ̅·
(6/16)
ϯⲥⲟⲟⲩⲛ ⲉ ⲡⲁⲓ̈ ϩⲛ̅ ⲟⲩⲱⲣϫ̅· ⲁⲛⲟⲕ ⲅⲁⲣ ⲡⲉϫⲁⲥ ⲡ
(6/17)
ⲉ ⲛⲧ ⲁϥⲣⲁⲕⲧ̅ ⲁϥⲉⲓ̈ ⲉ ⲡⲉⲥⲏⲧ̅·
(6/18)
Ⲡⲣⲏ̅ ⲁϣⲕⲁⲕ ⲉ ⲃⲟⲗ ϫⲉ ⲡⲁ ϫⲟⲉⲓⲥ ⲡⲉⲓ̅ⲥ̅ ⲡⲉ ⲛⲧ
(6/19)
ⲁⲩⲥ⳨ⲟ̅ⲩ̅ ⲙ̅ⲙⲟϥ ϩⲛ̅ ⲧⲥⲁⲣⲝ̅· ⲁⲛⲟⲕ ⲛ̅ⲧⲁⲓ̈ⲣ̅ ϩⲟⲧⲉ
(6/20)
ϩⲏⲧϥ̅ ⲙ̅ⲡⲟⲩⲟⲉⲓⲛ | ⲛ̅ ⲧⲉϥⲙⲛⲧ̅ⲛⲟⲩⲧⲉ· ⲁⲓ̈ⲥⲱⲕ ⲉ ⲣⲟⲓ̈ [Fol. 122a col. 1 ⲗ̅ⲍ̅]
(6/21)
ⲛ̅ ⲛⲁ ⲁⲕⲧⲓⲛ· ⲡⲕⲁϩ ϩⲱⲱϥ ⲟⲛ ⲱϣ ⲉ ⲃⲟⲗ ϫⲉ ⲡⲇⲏⲙⲓ‐
(6/22)
ⲟⲩⲣⲅⲟⲥ ⲉⲛⲧ ⲁϥⲫⲟⲣⲉⲓ̅ ⲛ̅ ⲟⲩⲥⲁⲣⲝ̅ ⲡⲉ ⲛⲧ ⲁⲩⲥ⳨ⲟ̅ⲩ̅
(6/23)
ⲙ̅ⲙⲟϥ ϩⲛ̅ ⲧⲥⲁⲣⲝ̅· ⲕⲁⲓ ⲅⲁⲣ ⲉϣϫⲉ ⲁⲓ̈ϫⲓ ⲡⲉϫⲁϥ ⲉ
(6/24)
ⲡⲁ ϩⲁⲙⲏⲣ̅ ⲛ̅ ⲧⲉϥⲥⲁⲣⲝ̅ ϩⲙ̅ ⲡⲟⲩⲟⲙϥ̅· ⲁⲗⲗⲁ ⲙ̅ⲡ
(6/25)
ⲉⲓ̈ⲉϣⲱⲣⲃ̅ ⲉ ϩⲟⲩⲛ ⲙ̅ ⲡⲁⲙⲁϩⲧⲉ ⲛ̅ ⲧⲉϥⲙⲛⲧ̅ⲛⲟⲩⲧⲉ·
(6/26)
Ⲑⲁⲗⲁⲥⲥⲁ̅ ⲱϣ ⲉ ⲃⲟⲗ ϫⲉ ⲡⲁϣⲃⲣ̅ ϩⲙ̅ϩⲁⲗ ⲁⲛ |
(6/27)
ⲡⲉ ⲛⲧ ⲁⲩⲥ⳨ⲟ̅ⲩ̅ ⲙ̅ⲙⲟϥ ϩⲛ̅ ⲧⲥⲁⲣⲝ̅· ϣⲁⲣⲉ ⲛ̅ⲧⲁϭⲥⲉ [Fol. 122a col. 2]
(6/28)
ⲅⲁⲣ ⲙ̅ ⲡⲁϣⲃⲣ̅ ϩⲙ̅ϩⲁⲗ ⲑⲣ̅ϣⲟ̅ ⲛ̅ ⲧⲁ ϫⲓⲥⲉ· ⲛ̅
(6/29)
ⲟⲩⲉⲣⲏⲧⲉ ⲇⲉ ⲛ̅ⲧⲟⲟⲩ ⲙ̅ ⲡⲁ ϫⲟⲉⲓⲥ ⲉⲩⲧⲃ̅ⲃⲟ̅ ⲛ̅ ⲧⲁ
(6/30)
ⲫⲩⲥⲓⲥ·
(6/31)
Ⲡⲣ̅ⲡⲉ̅ ⲱϣ ⲉ ⲃⲟⲗ ⲉϥϫⲱ ⲙ̅ⲙⲟⲥ ϫⲉ ⲡⲉⲧ ⲟⲩϣⲙ̅ϣⲉ
(6/32)
ⲛⲁϥ ⲛ̅ ϩⲏⲧϥ̅ ϫⲓⲛ ⲛ̅ ϣⲟⲣⲡ̅ ⲛ̅ⲧⲟϥ̅ ⲡ ⲉⲧ ⲟⲩϣⲱⲥ
(6/33)
ⲙ̅ⲙⲟϥ ϩⲛ̅ ⲧⲥⲁⲣⲝ̅· ⲉⲧⲃⲉ ⲡⲁⲓ̈ ⲙ̅ⲡ ⲉⲓ̈ⲉϣϥⲓ ϩⲁ ⲧⲉⲓ̈
(6/34)
ⲧⲟⲗⲙⲏⲣⲓⲁ ⲛ̅ ⲧⲉⲓ̈ ϭⲟⲧ̅· ⲁⲓ̈ⲡⲱϩ ⲛ̅ⲧⲁϣⲧⲏⲛ̅· ⲁⲙⲛ̅ⲧⲉ |
(7/1)
[Fol. 122b col. 1] ⲁϣⲕⲁⲕ ⲉ ⲃⲟⲗ ϫⲉ ⲟⲩⲣⲱⲙⲉ ⲁⲛ ⲉϥϣⲟⲩⲉⲓⲧ̅ ⲡⲉ ⲛⲧ
(7/2)
ⲁϥⲉⲓ̈ ⲉ ⲡⲉⲥⲏⲧ̅ ⲉ ⲡⲓⲙⲁ̅· ϯⲥⲟⲟⲩⲛ ⲅⲁⲣ ⲡⲉϫⲁϥ ϫⲉ
(7/3)
ⲟⲩ ⲡⲉ ⲡϩⲓⲥⲉ ⲉⲛⲧ ⲁⲓ̈ϣⲟⲡϥ̅·
(7/4)
Ⲡⲉ ⲛⲧ ⲁⲓ̈ϫⲓⲧϥ̅ ⲅⲁⲣ ϩⲱⲥ ⲁⲓⲭⲙⲁⲗⲱⲧⲟⲥ· ⲁⲓ̈ϩⲉ
(7/5)
ⲉ ⲣⲟϥ ⲉ ⲡ ⲉⲧ ⲉⲩⲛ̅ϣϭⲟⲙ ⲙ̅ⲙⲟϥ ⲡⲉ ⲉ ϩⲱⲃ ⲛⲓⲙ·
(7/6)
ⲁⲗⲗⲁ ⲉϣϫⲉ ⲕⲟ̅ ⲛ ⲁ ⲡⲓⲥⲧⲟⲥ ⲉ ⲛⲉⲥⲧⲟⲓⲭⲓⲟⲛ· ⲟⲩⲕ
(7/7)
ⲟⲩⲛ ⲙⲁⲣⲛ̅ϫⲛⲉ̅ ⲛ̅ϭⲟⲙ ⲛ ⲙ̅ ⲡⲏⲩⲉ· ⲁ̅ϫⲓⲥ ⲉ ⲣⲟⲛ
(7/8)
[Fol. 122b col. 2] ⲱ̅ ⲛ ⲁⲅⲅⲉⲗⲟⲥ ⲙⲛ̅ ⲛ ⲁⲣⲭⲏ̅ⲁⲅⲅⲉⲗⲟⲥ· | ⲙⲛ̅ ⲛⲉⲥ‐
(7/9)
ⲧⲣⲁⲧⲓⲁ ⲧⲏⲣⲟⲩ ⲛ ⲙ̅ ⲡⲏⲩⲉ ϫⲉ ⲛⲓⲙ ⲡ ⲉⲛⲧ ⲁϥⲟⲩⲱ‐
(7/10)
ⲛϩ̅ ⲉ ⲃⲟⲗ ϩⲓϫⲙ̅ ⲡⲕⲁϩ· ⲁⲩⲱ ⲡ ⲉⲛⲧ ⲁⲩⲥ⳨ⲟ̅ⲩ̅
(7/11)
ⲙ̅ⲙⲟϥ ϩⲛ̅ ⲧⲥⲁⲣⲝ̅·
(7/12)
Ⲁⲩⲱ ⲥⲉⲛⲁⲟⲩⲱϣⲃ̅ ⲧⲏⲣⲟⲩ ⲉⲩⲱϣ ⲉ ⲃⲟⲗ ⲙⲛ̅ ⲡⲉ‐
(7/13)
ⲡⲣⲟⲫⲏⲧⲏⲥ ⲇⲁⲩⲉⲓⲇ· ϫⲉ ⲡϫⲟⲉⲓⲥ ⲛ̅ ϭⲟⲙ ⲛ̅ⲧⲟϥ ⲡⲉ
(7/14)
ⲡⲣ̅ⲣⲟ̅ ⲙ̅ ⲡⲉⲟⲟⲩ· ⲡⲁⲓ̈ ⲉⲧⲉ ⲡⲱϥ ⲡⲉ ⲡⲉⲟⲟⲩ ⲙⲛ̅
(7/15)
ⲡⲁⲙⲁϩⲧⲉ ϣⲁ ⲉⲛⲉⲓ ⲉⲛⲉϩ ϩⲁⲙⲏⲛ·
(7/16)
◈ — ◈ — ◈ — ◈ — ◈ — ◈
(7/17)
ⲡⲣⲟⲕⲗⲟⲥ ⲡⲁⲣⲭⲏⲉⲡⲓⲥⲕⲟⲡⲟⲩ·
(7/18)
— — — — — — — —